-Μ-

lustrare contigit. —- Hoc modo efficitur, ut universam totius
elementorum complexus imaginem via directa et intueri et
illustrare liceat, observatori ipsi non nimia licentia permissa
ad lacunas, quas relictas viderit, explendas.

Equidem nunc segmentorum pcllucidorum quum lon-
gitudinalium, tum transversorum imagines, quales, si a pau-
cis discesseris varietatibus, per totam medullae spinalis lon-
gitudinem eaedem ofleruntur, quantum in me situm fuerit, di-
ligentissime adumbrare conabor, sic mutuas illas rationes,
quae inter singulas partes intercedant, demonstraturus, quan-
tumque illae partes ad totius medullae compositionem con-
ferant, explanaturus. Sequenti autem capite sententias hic
a me prolatas aliorum observationibus repugnantes defendere
atque argumentis firmare liceat.

A. Segmenti transversi imago inicroscopio oblata.

1. medullae spinalis tunica.

Quemadmodum plerumque non contingit, ut, segmento
satis tenui facto, piam matrem tota segmenti transversi pe-
ripheria obtineas, ita haud difficile est, anteriorem ejus par-
tem, cui sulcus anterior pro adminiculo est, cum tenui me-
dullae segmento optime cohaerentem microscopio subjicere,
Quod si ita institueris, desecta piae matris lamella membra-
nam pellucidam, lineisque tenuibus penetratam, hic illic nu-
cleis maculisque ex pigmento omnino opacis, formae maxime
variae, obsitam se exhibet, quae membrana contra introitum
sulci anterioris, natura solidiore induta, dissecti vasis san-
guiferi majoris lumen vaginae ad instar complectitur. Cujus
vasis parietibus saepe etiarn coagulum sanguinis adhaeret.
Ad peripheriam lumInis vasis sanguiseri pia mater strias

offert tum manifestiores, tum magis confertas, lacunam ra— -

tione concentrica cingentes. Ab hujus vaginae superficie
ad medullam conversa processus piae matris latus, quem
luculenter apparet per longitudinem striatum esse, in sulcum
medullae anteriorem decurrit, totam fissurae latitudinem ob-
tinens, indeque in ejus fundo in cineream medullae massam
continuo· transiens. (Vide tal). fig. 4.)

