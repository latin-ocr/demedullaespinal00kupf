-59—

sci potuit, compares, illi sane insperata suppeditant argumen-
ta, quibus sententia mea de permagno, quod inter substan-
tias albam cinereamque intercedat, discrimine histologico pro-
lata vel maxime confirmetur. Etenim, dum axis cylindri nec
non, quantum verisimile est, substantiae in cellulis nerveis con-
tentae reactionibus suis ad albuminatcs et quidem ad fibrinum
musculare 53) propius accedunt, dubium non est, quin adipes
primariam substantiae medullaris nerveae partem constituant.
Itaque ex tubulis primitivis medullam continentibus explica-
tio est petenda, quo modo fiat, ut in substantia alba adipum
copia tantopere praevaleat, dum massa cinerea, utpote quae
cellulis gangliosis adipe carentibus nudisque axis cylindris
abundet, majorem praebet albuminatum copiam. Quo si ad-
dideris, substantias collam edentes in coquendo neutiquam
totas solvi, sed potius nonnullarum residuum maximum
remancre, idque verisimillimum esse a partium telae elasti-
cae cellularumque copia pendere, non videor mihi nimium
sumere, si telae conjunctivae formatae copiam, quae substan-
tiae cinereae insit, magis etiam praevalere existimavero,
quam allatis collae quantitatum differentiis respondeat. Ete-
nim telae conjunctivae corpuscula fibraeque elasticae saltem
in cinerea medullae spinalis ranarum substantia permagno
sunt numero.

53) cf. Lehmann ι. c. vol. 111. pag. 115.

