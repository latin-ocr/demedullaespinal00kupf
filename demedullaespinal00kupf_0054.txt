...43—

tris processus, paulo antequam in massam cineream intrat,
dividitur. Quae fibrae tamen, priusquam in singulas colli-
guntur lamellas, in massa gelatinosa, qua sulci fundus limi-
tatur, regulariter ad digitorum manuum inter se junctorum
similitudinem altera alteri ita implicantur, ut fibrae dextrae
lamellas sinistras, sinistrae dextras conforment. Parva modo
fibrarum pars non in substantiam cineream partem posticam
versus penetrat sed ad anteriora atque exteriora in funicu-
los anteriores porrecta in tela eorum conjunctiva intersti-
tiali, quamquam non in lamellas regulares disposita, at satis
conferta, decurrit brevique e conspectu evanescit.

Quae quum ita sint, per totam medullae spinalis lou-
gitudinem in sulci anterioris fundo telae conjunctivae suni-
culus, elementis, quibus efformatur, inter se perplexis con-
densatus solidusque factus, extenditur, qui funiculus ipse ve-
luti centrum in omnes medullae regiones lamellas dimittit,
fundamentum firmum, quod organo adminiculo sit, efficiens.
Equidem rationem, qua pia mater cum interna medullae parte
continetur, cum illa ratione comparaverim, quae nonnullarum
glandularum tunicae propriae cum earum stromate intercedit.
In qua comparatione sulcus anterior hilo respondeat, per
quem et ipsum vasa telaeque conjunctivae lamellae atque
trabeculae in partes interiores intrant. His, quemadmodum
ex verbis cli Arnold pag. 38 allatis patet, observatio abillo
auctore jam dudum prolata confirmatur ampliusque excoli-
tur, qua quidem piam matrem rationibus maxime variis cum
substantia cinerea contineri compertum est. Itaque, quum
piae matris fibrae lamellaeque arctissime cum massa medul-
lae universa junctae sint, innumeris processibus, quos dimit-
tunt, cum tela laxiore confluentibus, mihi quidem nunquam
contigit, ut in segmentis tenuibus illas separarem ac disjun-
gorem. Chemiois etiam subsidiis in usum vocatis fibrae
istae lamellaeque paulo diutius, quam tela conjunctiva infor-
mis, resistunt, quippe quas acidum aceticum turgidas reddendo
non tam celeriter quam plicas tractusque fibrarum circum-
J‘ecta oculis subducere valeat. Solutione vero kali caustici
p. c. 40. guttatim infusa, brevi evanescunt.

Etiamsi secundum ea, quae hucusque explicuimus, certo
contendi potuerit, magnam fibrarum gelatinosarum partem
natura nervea non esse, tamen, si quidem vel descriptiones

