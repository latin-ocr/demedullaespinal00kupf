...33-

fibras transversas, alias ad massae albidae fibras longitu-
dinales, alias denique ad varias cellulas referendi. De ul-
teriore autem fibrarum radicum decursu intra medullam
spinalem inito quod tanta observationum exstat differentia,
mirationem non movebit, si reputaveris, illas in tenues mas-
sae cinereae fibras directo transire creditas esse, quas fi-
bras et ipsas ne per decimam quidem imaginis partem per-
sequi liceat. Adde, quod viri docti, usum acidi chromici
aspernati, axis cylindrum per massam cineream tendentem,
statu recenti omnino pallidum, non satis manifestum oculis
subjicere potuerunt.

Jam si ad cineream medullae spinalis substantiam di-
ligentius considerandam transgressi ex indagationum summa
curn opera laboreque institutarum eventibus, acriter tum de-
fensis tum impugnatis, ea quam cautissime colligere studea-
mus, quae, quum ubique recurrant, omnibus regni animalis
classibus communia habentur, ideoque pro scientiae quasi
thesauro jam acquisito putantur, haec quidem, me judice,
talibus verbis comprehendi potuerint, ut massam cineream
tum *cellulas tum fibras permultas sibi peculiares continere
dicamus. Fibrae ejus propriae a substantiae albidae fibris
differre perhibentur, nomine fibrarum cinerearum appellatae.
Hae maxime latitudine pro rata parte minore, quae tamen
et ipsa inter numeros satis inter se distantes variat, excel-
lere, lineisque extremis duplicibus carere feruntur. Kalli-
ἦτον-Ἡ) -eas in medulla spinali humana diametro 0,004'‘'—-
0,0008' esse ait, omnes tamen axis cylindrum perquam
conspicuum ostendere, omninoque cum massae albidae fibris
congruere affirmans. Alia tamen priores viri docti conten-
dunt. Inter quos Remak22) talem descriptionem earum
exhibet, ut fibris organicis nervi sympathici, quae ab ipso
nomen traxerunt, similes esse asserat. Huic et Henle23)
adstipulatus utrisque nomen fibrarum gelatinosarum impo-
nendum esse judicat. Similis est cl. Stilliny 24) et Wal-
lach sententia, qui quidem fibras, de quibus agimus, tubulos

2'1) Handbuch der mikroskop. Anat. Vol. 11. pag. 417.

22) observat. de syst. nervos. structura. Berolini 1838, multis iocis.
23) Mikroskop. Anatomie. pag. ⁶37.

24) 1. c. parte 1. pag. 6.

3

