...40-

essent, in evolationis decursu membrana cellulosa evanescere,
solusque nucleus, tamquam formationis primariae reliquiae,
remanere credebatur. Haec igitur virorum doctorum observatio
nostro quoque in casu, ut conclusiones, e continuitatis ratio-
nibus deductae, firmentur ac fulciantur, nos impellit atque
cogit, ut formationes cellulares telis, quas diximus, proprias
demonstremus atque eruamus. —- In dissertatione a Dr. Ows-
jannikoff 36) conscripta pluribus jam locis haec prolata fuit
sententia, ut nonnullae substantiae cinereae cellulae, imprimis
quae proxime canaliculum centralem circumjacerent, non esse
dicerentur, nisi telae conjunctivae corpuscula. Quod et in
ranae medulla inquirenda animum ad hanc regionem maxime
advertit. In hoc autem animali praeter corpora gangliosa
magna unam tantummodo cellularum speciem, pag. 49 de-
scriptam, toto medullae spinalis decursu ad extremum filum
terminale usque exstare apparuit. Quaeritur nunc, nonne
hae cellulae pro telae conjunctivae corpusculis, quae vocan—
tur, habendae sint? Antea, cellulas gangliosas esse, per—
suasum habebant, hac opinione tamen, quae sola hypothesi
nixa a prioribus tradita suerat, in perscrutatione histologica
eo minus valente, quod omnia signa histologica prorsus
neglecta fuerant. Namque cellulis illis cum corpusculis haud
dubie gangliosis, quae fibras nerveas veras dimittunt, nulla
omnino intercedit similitudo. Illa enim corpora sunt magna
angulosa, indumento vix conspicuo involuta, nucleo magno
pallidoque praedita, substantiamque semisolidam aequabilem,
quae acido chromico colore citrco induitur, continent. Con-
tra hae cellulae subrotundae‚ ejusdem atque in aliis telae
conjunctivae locis magnitudinis, membrana densa, quae acido
chromico colore intense fusco imbuitur, obductae, substantiam
granulosam, unumque pluresve nucleos fuscos continent.
Deinde, dum illa axis cylindros dimittunt, his nulla cum eis
ratio nexusque intercedit. Porro, dum corpora gangliosa
axisque cylindri in massae informis lacunas laxius immersa
sunt, hae cum substantia fundamentali arctissime cohaerent;
denique, ut paucis absolvam, respectu morphologico nulla
deprehendi potest congruentia. Neque major est similitudo,
si utrorumque sedem spectaveris. Etenim corpora gangliosa

———

36) 1. ο. rag·- 28 et 44.

