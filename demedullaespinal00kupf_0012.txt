...8.-

obtulit, materiame imprimis adduxerunt, ut ad hoc solum
animal animi attentionem advertere constituerem. Etenim
canalis vertebralis eorum serpentium, sauriorum et batrachio-
rum caudatorum, quae in his nostris regionibus in promptu
sunt, tam angustus cernitur, ut medullam spinalem vix
integram atque intactam obtinere queas, saltemque tunicas
semper dilaceres. Si autem organon molle tenerumque,
membrana denudatum, in acidi chromici solutione deposueris,
haec quidem perbrevi, ut massa srietur, efficit. —- E contra—
rio in ranis, quum et canalis perquam amplus sit et medulla
spinalis longe firmiorem atque solidiorem se exhibeat, arcu—
bus vertebralibus caute abruptis, ut organum illud cum
omnibus indumentis incolume atque‘ integrum adipiscare,
facile contingit. Accedit, quod in animalis, quod dicimus,
medulla substantia cinerea pro rata parte admodum copiosa
invenitur, quo factum est, ut, perscrutationibus vixdum
inceptis, jure videremur sperare posse, fore, ut in rana faci-
lius, quam in aliis animantibus de partibus, quas tela con-
junctiva in organorum centralium systematis nervosi textura
sustineret, nimirum dc fibrarum cinei-earum, quae vocantur,
indole, certiora cognoscerentur. Itaque in his inquisitionibus
id maxime-propositum habui, ut ranae et quidem ranae
temporariae medulla spinalis ab omni parte, quantum fieri
potuisset, ad hujus nervorum centri histologiam indagandam
perquireretur.

Externae rationes anatomicae partium centralium syste-
matis nervosi, quales in ranis observantur, quum jam sae-
pius quam diligentissime ab aliis descriptae sint, de illis
quidem ea tantummodo exponere mihi liceat, quae ad indicia
topographica, in hac commentatione oblata, rite intelligenda
suffectura esse videantur.

Arcubus vertebralibus per totam columnae vertebralis
longitudinem diruptis, si inde duram matrem cum subjecto
parvorum calcariae crystallorum strato abstuleris, funiculus
medullaris, J'am adspectui patens, compluribus, quas offert,
constrictionibus atque intumescentiis formam prae se fert
veluti articulatam. — Inde a cerebello, ad taeniae tenuissimae
similitudinem transversim super sinum quartum extenso,
medulla usque ad locum circiter imm· infra extremum calami
scriptorii apicem, paulo ante primi nervi spinalis originem,

